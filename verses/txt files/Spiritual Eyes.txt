Mwanzo 21:19 — Ndipo Mungu akafunua macho yake, akaona kisima cha maji; akaenda akajaza kiriba maji, akampatia kijana anywe.
Mwanzo 22:13 — Ndipo Ibrahimu akainua macho yake, akaona, na tazama, kondoo dume alikuwa nyuma yake, amenaswa pembe zake kichakani; Ibrahimu akaenda akamtwaa yule kondoo, akamtoa awe sadaka ya kuteketezwa badala ya mwanawe.
Kutoka 14:13 — Musa akawaambia watu, Msiogope, simameni tu, mkauone wokovu wa Bwana atakaowafanyia leo; kwa maana hao Wamisri mliowaona leo, hamtawaona tena milele.
Kutoka 33:23 — Kisha nitauondoa mkono wangu, nawe utauona mgongo wangu; bali uso wangu hautaonekana.
Hesabu 22:31 — Ndipo Bwana akafunua macho ya Balaamu, naye akamwona malaika wa Bwana amesimama njiani, na upanga wake umekwisha kutolewa mkononi mwake; naye akapiga magoti, akaanguka kifudifudi.
2 Wafalme 6:17 — Elisha akaomba, akasema, Ee Bwana, nakusihi, mfumbue macho yake ili aone. Bwana akayafumbua macho ya kijana; akaona, na tazama, mlima umejaa farasi na magari ya moto kumzunguka Elisha.
2 Wafalme 19:16 — Ee Bwana, tega sikio lako, usikie; fumbua macho yako, uone; usikie maneno ya Senakeribu, aliyemtuma kumtukana Mungu aliye hai.
2 Mambo ya Nyakati 16:9 — Kwa kuwa macho ya Bwana hukimbia-kimbia katika dunia yote, ili ajionyeshe mwenye nguvu kwa ajili ya hao waliyo kamilika moyo kwa kumwelekea.
Nehemia 1:6 — Nakusihi, ee Bwana, sikio lako liwe makini, na macho yako yawe wazi, ili usikie maombi ya mtumishi wako ninayoomba mbele zako hivi leo, mchana na usiku.
Zaburi 13:3 — Ee Bwana, Mungu wangu, utazame, unijibu; fumbua macho yangu, nisije nikasinzia usingizi wa mauti.
Zaburi 19:8 — Amri za Bwana ni sawasawa, zifurahisha moyo; amri ya Bwana ni safi, yaangazia macho.
Zaburi 119:18 — Fumbua macho yangu, nipate kuyaona maajabu katika sheria yako.
Zaburi 123:1 — 2 — Nimeinua macho yangu kwako, wewe ukaaye mbinguni. Kama macho ya watumishi yalivyo kwa mkono wa bwana wao, ndivyo macho yetu yalivyo kwa Bwana Mungu wetu, hata atakapotuhurumia.
Mithali 20:12 — Sikio lisiki-alo, na jicho linaloona, Bwana ndiye aliyeziumba zote mbili.
Isaya 6:10 — Fanya moyo wa watu hawa kuwa mzito, uzibe masikio yao, na macho yao yafumbe; wasije wakaona kwa macho yao, wakasikia kwa masikio yao, wakaelewa kwa mioyo yao, wakarejea na kuponywa.
Isaya 32:3 — Na macho ya hao watazamaji hayatapofuka, na masikio ya hao wasikiao yatasikiliza.
Isaya 35:5 — Ndipo macho ya vipofu yatafumbuliwa, na masikio ya viziwi yatafumbuliwa.
Isaya 42:7 — Kukufanya ufunue macho ya vipofu, uwatoe wafungwa katika gereza, na hao wakaao gizani uwatoe katika nyumba ya kufungwa.
Isaya 42:16 — Nitawaongoza vipofu kwa njia wasiyoijua; nitawaendesha katika mapito wasiyoyajua; nitafanya giza mbele yao kuwa nuru, na palipopotoka kuwa sawasawa.
Yeremia 5:21 — Sikia sasa, enyi watu wapumbavu, wasio na moyo; wenye macho wasioona, wenye masikio wasiosikia.
Ezekieli 12:2 — Mwanadamu, wewe unakaa kati ya nyumba ya uasi, wenye macho ya kuona wasioweza kuona, wenye masikio ya kusikia wasioweza kusikia; maana ni nyumba ya uasi.
Danieli 9:18 — Ee Mungu wangu, elekeza sikio lako, usikie; fumbua macho yako, uone ukiwa wetu na mji ulioitwa kwa jina lako.
Mathayo 5:8 — Heri wenye moyo safi; maana hao watamwona Mungu.
Mathayo 6:22 — Taa ya mwili ni jicho; basi, jicho lako likiwa safi, mwili wako wote utakuwa na nuru.
Mathayo 13:16 — Lakini heri macho yenu, kwa kuwa yanaona; na masikio yenu, kwa kuwa yanasikia.
Luka 24:31 — Macho yao yakafumbuliwa, wakamtambua; naye akatoweka kwao.
Yohana 9:39 — Yesu akasema, Mimi nimekuja ulimwenguni kwa hukumu hii, ili wasioona wapate kuona; nao waonaji wapofuke.
Waefeso 1:18 — Macho ya mioyo yenu yatiwe nuru, mpate kujua tumaini la mwito wake, na utajiri wa utukufu wa urithi wake katika watakatifu.
Waebrania 11:27 — Kwa imani aliondoka Misri, bila kuogopa ghadhabu ya mfalme; kwa maana alidumu kama amwonaye yeye asiyeonekana.
Ufunuo wa Yohana 3:18 — Nakushauri ununue kwangu dhahabu iliyosafishwa kwa moto, upate kuwa tajiri; na mavazi meupe, upate kujivika, na aibu ya uchi wako isionekane; tena upake macho yako dawa ya macho, upate kuona.